Il FORNITORE si impegna, per tutte le attività inerenti e riconducibili allo svolgimento delle prestazioni contrattuali, a adottare politiche aziendali - opportunamente formalizzate e divulgate internamente - coerenti con i contenuti della normativa vigente.
In particolare, il FORNITORE si impegna a adottare politiche di sicurezza relative alla memorizzazione e protezione dei dati oltreché processi, metodologie e tecnologie che concorrono al rispetto delle politiche stesse.
Il FORNITORE deve provvedere al trattamento dei dati in accordo con il loro livello di classificazione, con particolare riferimento alla riservatezza, applicando altresì le politiche concordate in tema di data retention.
Il FORNITORE dà atto e riconosce che i dati delle architetture e delle configurazioni dei sistemi informativi della SOCIETÀ, dei risultati delle verifiche effettuate e delle misure di sicurezza apprestate da quest’ultima, oltre che – in ogni caso - i dati relativi alle vulnerabilità eventualmente riscontrate in occasione dell’esecuzione del Servizio, sono informazioni riservate della SOCIETÀ ai fini delle disposizioni contrattuali sulla riservatezza e che dalla loro diffusione all’esterno può derivare un pregiudizio grave alla SOCIETÀ e/o alle altre società del Gruppo Intesa Sanpaolo, fra l’altro, in termini di esposizioni ad attacchi dall’esterno o di riflessi sull’immagine e sulla reputazione.
Il FORNITORE riconosce la proprietà esclusiva dei dati, del software, della documentazione tecnica e normativa e delle risorse ICT della SOCIETÀ (e/o delle altre Società del Gruppo Intesa Sanpaolo e/o loro danti causa) qualora essi vengano utilizzati o comunque resi disponibili per l'erogazione del servizio.
Il FORNITORE prende atto che la violazione degli obblighi in materia di sicurezza indicati nel presente allegato costituisce grave inadempimento da parte del FORNITORE, ai fini dell’eventuale risoluzione del Contratto.
Il FORNITORE riconosce in qualsiasi momento alla SOCIETÀ la facoltà di revocare l'autorizzazione per l'accesso ai propri locali (e/o a revocare eventuali utenze/accessi ai propri sistemi) e ad effettuare qualunque attività sugli asset, compresi i dati.
Il FORNITORE si impegna, in qualsiasi caso di cessazione del Contratto, ad eliminare – facendo uso di opportuni strumenti e soluzioni tecniche, debitamente documentati - i dati appartenenti alla SOCIETÀ presenti su propri sistemi o supporti in ragione dei servizi erogati in precedenza, fatto salvo quanto previsto dalla normativa sulla regolamentazione dei dati personali.
Il FORNITORE si impegna a restituire gli asset della SOCIETÀ (compresi dati, licenze e apparati) senza ingiustificato ritardo e senza ostacolare la SOCIETÀ qualora la stessa decida di rivolgersi a un altro fornitore, così da garantire la continuità del servizio.
Il FORNITORE garantisce, qualora un caso di specie non sia espressamente declinato dai requisiti previsti, di agire in linea con quanto indicato dalle best practice e dagli standard riconosciuti in materia.
Il FORNITORE garantisce di realizzare e/o erogare i servizi utilizzando le più recenti tecnologie di mercato in tema di Strong Customer Authentication e in ogni caso, per quanto attiene alle specifiche tematiche di sicurezza, nel rispetto di eventuali normative/regolamenti/disciplinari tecnici relativi all’ambito oggetto di sviluppo (quali, a titolo esemplificativo, le normative RTS PSD2 e PCI-DSS).
Il FORNITORE si impegna a garantire i requisiti di sicurezza descritti nel presente allegato, anche nei casi in cui il servizio sia erogato tramite telelavoro.
Nel caso in cui il servizio venga svolto dal FORNITORE al di fuori dell’Unione Europea e/o il suo personale operi al di fuori del territorio dell’Unione Europea, lo stesso deve richiedere preventiva autorizzazione alla SOCIETÀ
Il FORNITORE, qualora eroghi un servizio esternalizzato ed identificato come funzione essenziale/importante, dovrà comprovare con adeguate certificazioni (es. ISO27001, Report SOC1, Report SOC2) il rispetto degli standard di sicurezza informatica appropriati all'erogazione del servizio.
Il FORNITORE, qualora il servizio fornito preveda l’utilizzo di soluzioni cloud erogate direttamente dal FORNITORE o tramite il ricorso ad ulteriori terze parti, si impegna a rendere disponibili le certificazioni in ambito cyber (ad esempio ISO 27001, PCI  -DSS, SOC-1 etc.) anche per il Cloud Datacenter (ISO27001, CSA CCM, SSAE-16/ISAE3402).
Il FORNITORE e la SOCIETÀ, al fine di ripartire i compiti e le responsabilità attinenti all’attuazione della politica di Information Security, comunicano reciprocamente i nominativi dei referenti cui è affidata la gestione delle attività contrattuali e in particolare la gestione degli aspetti di sicurezza delle informazioni.
Salva diversa espressa indicazione del FORNITORE, il referente nominato per la gestione delle attività contrattuali è considerato altresì responsabile del collegamento tra le strutture aziendali deputate alla gestione di tutti gli aspetti di sicurezza delle informazioni. La SOCIETÀ ed il FORNITORE si impegnano a comunicarsi tempestivamente ogni variazione in proposito.
La SOCIETÀ ed il FORNITORE definiscono di comune accordo le procedure di comunicazione, coordinamento e gestione in caso di eventi che possano compromettere la sicurezza dei dati e/o la continuità operativa e/o i livelli di servizio contrattualmente definiti.
In relazione al personale comunque coinvolto nell’esecuzione delle obbligazioni contrattuali (ivi compresi collaboratori a qualsiasi titolo), il FORNITORE si impegna, anche ai fini della sicurezza delle informazioni, per tutta la durata del Contratto/Accordo, a garantire che lo stesso abbia qualifiche adeguate per i compiti svolti e, laddove previsto, a impiegare personale adeguatamente certificato.
In relazione al personale comunque coinvolto nell’esecuzione delle obbligazioni contrattuali (ivi compresi collaboratori a qualsiasi titolo), il FORNITORE si impegna, anche ai fini della sicurezza delle informazioni, per tutta la durata del Contratto/Accordo, a curare che tale personale riceva la necessaria formazione al riguardo e adeguate informazioni sulle regole di cui al paragrafo 1 - Sicurezza per la tutela del patrimonio Informativo, almeno con cadenza annuale.
In relazione al personale comunque coinvolto nell’esecuzione delle obbligazioni contrattuali (ivi compresi collaboratori a qualsiasi titolo), il FORNITORE si impegna, anche ai fini della sicurezza delle informazioni, per tutta la durata del Contratto/Accordo, a fornire evidenza dell'avvenuta formazione su eventuale richiesta della SOCIETÀ.
In relazione al personale comunque coinvolto nell’esecuzione delle obbligazioni contrattuali (ivi compresi collaboratori a qualsiasi titolo), il FORNITORE si impegna, anche ai fini della sicurezza delle informazioni, per tutta la durata del Contratto/Accordo, a rispettare, nell’assegnazione delle mansioni, i principi di separazione dei compiti.
In relazione al personale comunque coinvolto nell’esecuzione delle obbligazioni contrattuali (ivi compresi collaboratori a qualsiasi titolo), il FORNITORE si impegna, anche ai fini della sicurezza delle informazioni, per tutta la durata del Contratto/Accordo, nei casi di cessazione del rapporto di lavoro o di variazione di incarico, a garantire - tramite processi formalizzati e sicuri - la revoca immediata delle credenziali concesse al proprio personale e la restituzione degli strumenti assegnati per lo svolgimento delle attività inerenti alle prestazioni contrattuali (es. badge, chiavi e altri strumenti di accesso, identificazione e autenticazione).
Il FORNITORE si impegna a collaborare con la SOCIETÀ al fine di assicurare il raccordo con i ruoli e le procedure definite all’interno della SOCIETÀ stessa per il processo di analisi dei rischi informatici istituito a garanzia dell’efficacia delle misure di protezione delle risorse ICT e per il sistema di gestione dei dati che assicura nel continuo l’integrità, l'accessibilità, la disponibilità, la confidenzialità, la completezza, la correttezza e la sicurezza dei dati conservati e delle informazioni rappresentate.
Il FORNITORE si impegna a tenere una lista dei luoghi in cui sono ospitati: (i) i dati, (ii) i servizi e (iii) i data center utilizzati dal FORNITORE per la fornitura del servizio.
Il FORNITORE si impegna a tenere un documento indicante la gestione degli accessi fisici e logici regolarmente aggiornato, da  rendere disponibile alla SOCIETÀ e/o alle Società del Gruppo Intesa Sanpaolo, previa richiesta per iscritto da parte della SOCIETÀ e/o di ciascuna delle Società del Gruppo Intesa Sanpaolo.
Il FORNITORE si impegna a comunicare alla SOCIETÀ, con un preavviso di almeno 30 giorni, la necessità di spostamento delle risorse e dei dati (compresi i backup) da un sito/data center (suo o di terze parti) ad un altro e a implementare nel nuovo centro le stesse misure di sicurezza del sito primario. Resta comunque inteso che lo spostamento delle risorse e dei dati da un sito/data center (suo o di terze parti) ad un altro deve essere preventivamente autorizzato dalla SOCIETÀ.
Restano salvi eventuali divieti/restrizioni allo spostamento delle risorse e dei dati eventualmente già previsti in Contratto.
In presenza di cambi organizzativi del FORNITORE, anche dovuti ad eventi di trasferimento, cambio di tecnologie o architetture, che possano impattare i livelli di sicurezza previsti in Contratto/Accordo Quadro e il livello di integrità, disponibilità e riservatezza dei dati, il FORNITORE dovrà avvertire preventivamente la SOCIETÀ per consentire le opportune valutazioni e verifiche, anche a mezzo di un audit.
Il FORNITORE si impegna a non introdurre modifiche (tecnologiche, di organizzazione dei servizi e della catena dei subaffidamenti) che possano diminuire la sicurezza del servizio.
Il FORNITORE si impegna a garantire che le sessioni di time-out siano implementate su tutti i sistemi che processano i dati della SOCIETA’
Il FORNITORE - fermo quanto precede - si impegna a utilizzare per tutti i propri servizi aziendali, inerenti o riconducibili allo svolgimento delle prestazioni contrattuali, misure di sicurezza per la gestione delle credenziali e dei privilegi d’accesso conformi alle norme di legge e che prevedano utenze univoche e personali.
Il FORNITORE - fermo quanto precede - si impegna a utilizzare per tutti i propri servizi aziendali, inerenti o riconducibili allo svolgimento delle prestazioni contrattuali, misure di sicurezza per la gestione delle credenziali e dei privilegi d’accesso che prevedano, in riferimento alla password, scadenza periodica e modifica obbligatoria al primo accesso, garanzia di non riutilizzabilità, storicizzazione nel tempo e controlli automatici di robustezza.
Il FORNITORE - fermo quanto precede - si impegna a utilizzare per tutti i propri servizi aziendali, inerenti o riconducibili allo svolgimento delle prestazioni contrattuali, misure di sicurezza per la gestione delle credenziali e dei privilegi d’accesso che prevedano criteri e politiche di assegnazione delle credenziali e dei privilegi d’accesso che garantiscano l’adozione dei principi di separazione dei compiti,need to know  e privilegi negati se non esplicitamente concessi a garanzia del criterio di minimo privilegio.
Il FORNITORE - fermo quanto precede - si impegna a utilizzare per tutti i propri servizi aziendali, inerenti o riconducibili allo svolgimento delle prestazioni contrattuali, misure di sicurezza per la gestione delle credenziali e dei privilegi d’accesso che prevedano criteri e politiche di distinzione dei privilegi d’accesso che distinguano le autorizzazioni almeno per accesso ai dati di produzione, accesso e manutenzione dei sistemi, del software e della rete.
Il FORNITORE - fermo quanto precede - si impegna a utilizzare per tutti i propri servizi aziendali, inerenti o riconducibili allo svolgimento delle prestazioni contrattuali, misure di sicurezza per la gestione delle credenziali e dei privilegi d’accesso che prevedano strumenti e policy di custodia dei supporti e dati ricevuti che prevengano la perdita e l’accesso anche accidentali da parte di terzi.
Il FORNITORE garantisce l'applicazione di misure di sicurezza fisica (chiusura dei locali, “clean desk policy”, custodia dei supporti consegnati, ...) nelle aree critiche inerenti o riconducibili al servizio fornito (e nei collegamenti da e verso tali sedi). Ove il servizio sia reso nei locali della SOCIETÀ e/o delle altre Società del Gruppo Intesa Sanpaolo, il FORNITORE si impegna a far uso corretto degli apprestamenti ivi presenti e a segnalarne eventuali carenze/malfunzionamenti.
La distruzione di dati/supporti al termine delle attività contrattualmente previste o su specifica richiesta da parte della SOCIETÀ, sarà effettuata tramite procedure e standard che rispettino i requisiti di sicurezza indicati in Contratto e/o concordati con la SOCIETÀ.
Il FORNITORE si impegna ad implementare adeguati meccanismi di isolamento dei dati gestiti per conto della SOCIETÀ rispetto ai dati gestiti per conto di propri altri clienti a garanzia della loro riservatezza, disponibilità ed integrità.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la gestione del ciclo di vita (provisioning/deprovisioning) di tutte le credenziali utente e delle relative problematiche di profilazione delle stesse in merito all’accesso a sistemi, applicazioni reti e dati.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per garantire adeguati livelli di autenticazione, autorizzazione e tracciatura nel caso di accessi da remoto ad asset informativi della SOCIETA’.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la protezione fisica e logica del Data Center del FORNITORE.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la protezione da software malevolo.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la gestione delle attività di patching, fixing e upgrading di software di base ed applicativo.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la gestione e la custodia dei supporti di memorizzazione.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la dismissione controllata degli asset con l’adozione di sistemi di cancellazione sicura delle informazioni dai supporti di memorizzazione.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la tracciatura e la gestione degli eventi rilevanti ai fini della sicurezza e in base a quanto disposto dalle normative esterne di riferimento.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per l’implementazione di adeguati meccanismi di isolamento dei dati gestiti dal fornitore per conto della SOCIETA’, rispetto ai dati gestiti per conto di propri altri clienti a garanzia della loro riservatezza e integrità.
Il FORNITORE si impegna a fornire una descrizione tecnica delle modalità con cui, in esecuzione del Contratto/Accordo Quadro, intende erogare il Servizio e implementare e gestire le misure di sicurezza informatica, fisica ed organizzativa per la protezione degli asset della SOCIETA’, atte a garantire un servizio conforme al livello di classificazione richiesto, con particolare riferimento a procedure e strumenti per la gestione interna delle modifiche in produzione ed i relativi ruoli/diritti/responsabilità anche all’interno del Cloud.
Il FORNITORE si impegna a garantire la gestione degli eventi di sicurezza informatica e/o di continuità operativa attraverso l’individuazione, il contenimento, la segnalazione, la notifica, la tracciatura, l’analisi e le attività di remediation degli eventi di sicurezza informatica e/o continuità operativa, individuando un' escalation list, formalizzandola in un’opportuna procedura periodicamente testata ed aggiornata.
Premesso quanto al requisito precedente, il FORNITORE si impegna a informare, senza ingiustificato ritardo e non appena ne abbia conoscenza, la SOCIETÀ nella persona del Rappresentante Operativo o figura/struttura da definire congiuntamente, di qualsiasi evento significativo occorso in relazione all'integrità, disponibilità, accessibilità, confidenzialità, riservatezza e sicurezza delle informazioni inerenti al servizio oggetto del Contratto/Accordo Quadro, inviando anche l’apposito documento, in appendice al presente Allegato, adeguatamente compilato (Information Set – Corredo Informativo).
Premesso quanto al requisito precedente, il FORNITORE si impegna a garantire il rispetto dei tempi di risposta agli incidenti di sicurezza concordati in Contratto o, in assenza, la gestione degli stessi con modalità che assicurino l'ottemperamento dei livelli di servizio contrattualizzati.
Premesso quanto al requisito precedente, il FORNITORE si impegna a notificare alla SOCIETA' (nella persona del Rappresentante Operativo o figura/struttura da definire congiuntamente) il verificarsi di qualsiasi evento rilevante di sicurezza informatica o operativo che presenti impatti diretti / indiretti sulla fornitura erogata alla SOCIETA’.
Premesso quanto al requisito precedente, il FORNITORE si impegna a preavvisare la SOCIETÀ in caso di end of support di piattaforme e soluzioni IT oggetto del Contratto/Accordo Quadro (es. sistemi operativi o versioni di database server non più supportati dal vendor di riferimento), fermo restando l’obbligo di mantenerle aggiornate.
Premesso quanto al requisito precedente, il FORNITORE si impegna a garantire la gestione delle attività di patch management di sicurezza eseguite con processi di aggiornamento controllati, senza ingiustificato ritardo e con tempi adeguati alla gravità delle vulnerabilità, comunque non superiori a sei mesi o, nei casi più gravi, ai 15 giorni.
In caso di applicazioni e sistemi rientranti nel perimetro PCI-DSS, garantire la gestione delle attività di patch management di sicurezza eseguite con processi di aggiornamento controllati, senza ingiustificato ritardo e con tempi adeguati alla gravità delle vulnerabilità, comunque non superiori a tre mesi o, nei casi più gravi, ai 15 giorni.
Premesso quanto al requisito precedente, il FORNITORE si impegna a garantire la gestione delle attività di antivirus management eseguito con aggiornamento periodico conforme alle prescrizioni di corretto utilizzo del sistema antivirus adottato.
Premesso quanto al requisito precedente, il FORNITORE si impegna a garantire la gestione delle attività di change management attraverso l'attuazione di processi autorizzativi per l’esecuzione dei cambiamenti.
Premesso quanto al requisito precedente, il FORNITORE si impegna a garantire la dismissione controllata degli asset con l’adozione di sistemi di cancellazione sicura delle informazioni dai supporti di memorizzazione.
Premesso quanto al requisito precedente, il FORNITORE si impegna a non rilasciare comunicati o commenti (anche attraverso canali quali media, social media, regulators, ecc.) che abbiano come oggetto eventi che hanno compromesso l'integrità, la disponibilità e la riservatezza dei dati.
Premesso quanto al requisito precedente, il FORNITORE si impegna a utilizzare adeguati strumenti antispam implementando i protocolli più recenti (ad esempio, SPF - Sender Policy Framework, DKIM – Domain Keys Identified Mail e, se supportato, anche DMARC - Domain-based Message Authentication, Reporting and Conformance).
Premesso quanto al requisito precedente, il FORNITORE si impegna a utilizzare sistemi di cifratura forte e, in particolare, il protocollo AES256 per i dati at rest. 
Premesso quanto al requisito precedente, il FORNITORE si impegna ad utilizzare sistemi di cifratura forte e, in particolare, il protocollo TLS1.2 per i dati in transit.
Premesso quanto al requisito precedente, il FORNITORE si impegna a implementare metodi di crittografia aperti (3.4AES, AES, ecc.) per proteggere i dati nel caso in cui questi debbano attraversare reti pubbliche (ad es. Internet).
Il FORNITORE si impegna ad eseguire il backup periodico dei dati inerenti le attività e i processi concordati nel Contratto/Accordo Quadro. In particolare, deve essere garantita la conservazione delle copie di backup in un luogo sicuro e a prova di incendio e di intrusione.
Il FORNITORE si impegna ad eseguire il backup periodico dei dati inerenti le attività e i processi concordati nel Contratto/Accordo Quadro. In particolare, devono essere garantiti il recovery dalle copie di backup e l'esecuzione di test di recovery dedicati con cadenza prefissata.
Il FORNITORE si impegna ad eseguire il backup periodico dei dati inerenti le attività e i processi concordati nel Contratto/Accordo Quadro. In particolare, deve essere garantita la conservazione delle copie dei dati oggetto del rapporto contrattuale.
Il FORNITORE si impegna ad eseguire il backup periodico dei dati inerenti le attività e i processi concordati nel Contratto/Accordo Quadro. In particolare, deve essere garantita la conservazione delle copie dei dati di configurazione dei sistemi e degli apparati che concorrono ad assicurare l’erogazione del servizio.
La SOCIETÀ avrà il diritto di prendere visione dei contenuti delle copie di backup relativamente ai dati della SOCIETÀ effettuate dal FORNITORE, facendone preventiva richiesta al FORNITORE per iscritto.
Il FORNITORE si impegna ad applicare tecniche di crittografia ai device contenenti i backup, garantendo almeno lo stesso livello di protezione del dataset originario (vedi il riferimento al requisito 5.1.1 lettere l,m,n), e a proteggerli da accessi, modifiche e cancellazioni non autorizzate, quando sono storicizzati, on-site e off-site. Le misure implementate devono assicurare la protezione del dato da cancellazione o crittografia dannosa (ad esempio  attacco ransomware).
Il FORNITORE si impegna a conservare e a migrare i dati della SOCIETÀ in paesi specifici indicati dalla SOCIETÀ stessa e, inoltre, si impegna a concordare con la SOCIETÀ l’identificazione del canale da utilizzare per l'instradamento/spostamento dei dati.
Il FORNITORE si impegna a eseguire in maniera sistematica e formalizzata:
(a) la tracciatura applicativa per i software inerenti o riconducibili allo svolgimento delle prestazioni contrattuali;
(b) la tracciatura per i sistemi e apparati inerenti o riconducibili al servizio oggetto del contratto.
Gli “event records” generati dai sistemi di autenticazione dovranno contenere riferimenti allo username utilizzato, alla data e all'ora dell'evento (“timestamp”), una descrizione dell'evento (ad es. sistema di elaborazione o software utilizzato; se si tratti di un evento di log-in, di log-out, o di una condizione di errore; quale linea di comunicazione o dispositivo terminale sia stato utilizzato) e l’identificazione del sistema sul quale lo username ha operato. 
In particolare, qualora i dati soggetti a tracciamento si riferiscano ad operazioni bancarie che risultano trattate e contemplate dai Provvedimenti del Garante per la Protezione dei dati personali in materia di circolazione delle informazioni in ambito bancario e di tracciamento delle operazioni bancarie (provvedimento n. 192 del 2011 e successivi) occorre tracciare anche i dati seguenti:
- il codice del cliente interessato dall’operazione;
- la tipologia di rapporto contrattuale del cliente.
Inoltre, il FORNITORE si impegna ad adottare politiche di sicurezza per la gestione dei log dei sistemi oltreché processi, metodologie e tecnologie che concorrono al rispetto delle politiche di sicurezza con particolare riguardo all'integrità e alla disponibilità dei log.
I risultati delle tracciature dovranno essere conservati con modalità sicure e auditabili, che garantiscano leggibilità, integrità e attendibilità ed esibiti anche su richiesta diretta della funzione Audit di Intesa Sanpaolo S.p.A.
Il FORNITORE assicura la piena ricostruzione degli accessi e delle modifiche effettuate sui dati della SOCIETÀ.
Nel caso di attività di sviluppo o manutenzione software o che comunque comportino la scrittura/modifica di software utilizzato dalla SOCIETÀ e/o dalle altre Società del Gruppo Intesa Sanpaolo, il FORNITORE si impegna a utilizzare tecniche di sviluppo sicuro del software, che prevedano almeno l’implementazione della validazione dei dati in ingresso, controlli di validazione dell'elaborazione interna, controlli di validità dei messaggi e dell'output, l'utilizzo di best practice riferite allo specifico linguaggio di programmazione o ambiente che si utilizza per lo sviluppo. Per tutta la durata del Contratto, il FORNITORE si obbliga a rispettare le linee guida di codifica sicura del software elencate nel Progetto Open Web Application Security (OWASP) e dal CWE/SANS Top 25.
Il FORNITORE si obbliga altresì a rispondere, senza ingiustificato ritardo e non appena ne riceva segnalazione dalla SOCIETÀ, a eventuali vulnerabilità emerse dalle analisi effettuate tramite gli strumenti aziendali di verifica dei requisiti di sviluppo sicuro del software.
Nel caso in cui lo sviluppo sia riferibile ad applicazioni rientranti nel perimetro PCI-DSS, il FORNITORE si impegna a mantenere i componenti del proprio team aggiornati sulle tecniche di sviluppo di codice sicuro attraverso apposite iniziative formative su base almeno annuale.

Nei limiti in cui le attività di cui sopra avvengano su ambienti gestiti dal FORNITORE, quest’ultimo è tenuto ad assicurare la presenza di una procedura di gestione dei cambiamenti delle applicazioni e risorse ICT che definisca formalmente e garantisca il controllo su modifiche, sostituzioni o adeguamenti tecnologici.
Nei limiti in cui le attività di cui sopra avvengano su ambienti gestiti dal FORNITORE, quest’ultimo è tenuto ad assicurare la separazione almeno logica tra l’ambiente di produzione e gli altri ambienti.
Nei limiti in cui le attività di cui sopra avvengano su ambienti gestiti dal FORNITORE, quest’ultimo è tenuto ad assicurare che gli ambienti di sviluppo, test e produzione siano dedicati alla SOCIETÀ e/o alle altre Società del Gruppo Intesa Sanpaolo e separati, almeno logicamente, dagli ambienti di altri clienti del FORNITORE, a garanzia della loro riservatezza ed integrità.
Nei limiti in cui le attività di cui sopra avvengano su ambienti gestiti dal FORNITORE, quest’ultimo è tenuto ad assicurare l'esecuzione di attività di test in maniera tale da garantire la loro oggettività, verificabilità e ripetibilità.
Nei limiti in cui le attività di cui sopra avvengano su ambienti gestiti dal FORNITORE, quest’ultimo è tenuto ad assicurare di non utilizzare i dati di produzione di proprietà della SOCIETÀ (e/o del Gruppo Intesa Sanpaolo) per le attività di test se non opportunamente anonimizzati.
Nei limiti in cui le attività di cui sopra avvengano su ambienti gestiti dal FORNITORE, quest’ultimo è tenuto a produrre una completa documentazione dei test effettuati in ambito sicurezza.
Nei limiti in cui le attività di cui sopra avvengano su ambienti gestiti dal FORNITORE, quest’ultimo è tenuto ad assicurare che l’accesso a dati di produzione o comunque a dati personali sia contenuto ai casi di effettiva e reale necessità (ad es. manutenzione “correttiva in emergenza”), sia limitato al tempo strettamente necessario e sia comunque specificamente e preventivamente concordato.
Nel caso di attività che richiedano la connessione di apparecchiature del FORNITORE alle reti e/o a sistemi gestiti dalla SOCIETÀ, il FORNITORE (fermo in particolare il rispetto, in relazione a tali apparecchiature, di quanto previsto ai precedenti paragrafi 1, 4 e 5) si impegna a utilizzare (ove predisposte dalla SOCIETÀ) unicamente reti d’accesso dedicate o comunque separate rispetto alla rete interna gestita dalla SOCIETÀ (e/o delle altre Società del Gruppo Intesa Sanpaolo).
Nel caso di attività che richiedano la connessione di apparecchiature del FORNITORE alle reti e/o a sistemi gestiti dalla SOCIETÀ, il FORNITORE (fermo in particolare il rispetto, in relazione a tali apparecchiature, di quanto previsto ai precedenti paragrafi 1, 4 e 5) si impegna a utilizzare (ove predisposte dalla SOCIETÀ) tale connessione, come pure gli ID, le password ed in generale le credenziali d'accesso fornite, unicamente al fine dell'esecuzione delle attività strettamente inerenti alle attività contrattuali.
Nel caso di attività che richiedano la connessione di apparecchiature del FORNITORE alle reti e/o a sistemi gestiti dalla SOCIETÀ, il FORNITORE (fermo in particolare il rispetto, in relazione a tali apparecchiature, di quanto previsto ai precedenti paragrafi 1, 4 e 5) si impegna a utilizzare (ove predisposte dalla SOCIETÀ), connessioni sicure (anche a mezzo di VPN o strumenti di crittografia) per le connessioni effettuate tramite reti aperte (internet, wi-fi, ecc.).
Il FORNITORE prende atto e accetta che la SOCIETÀ (e/o la Capogruppo Intesa Sanpaolo S.p.A.) ha facoltà di monitorare gli accessi e l’utilizzo fatto della connessione, anche per ragioni di sicurezza o di regolarità e continuità operativa, e di chiedere informazioni sulle caratteristiche tecniche di tali apparecchiature.
In tutti i casi in cui il FORNITORE sia stato dotato di credenziali o di strumenti informatici o di identificazione e di accesso (es. badge, chiavi, smart card, certificati digitali, ...) necessari per l’accesso ai sistemi dalla SOCIETÀ stessa (e/o delle altre Società del Gruppo Intesa Sanpaolo), il FORNITORE - nel rispetto delle normative vigenti - deve garantire la capacità e affidabilità del soggetto assegnatario in relazione all’incarico per il quale è richiesta l’assegnazione delle credenziali/strumenti.
In tutti i casi in cui il FORNITORE sia stato dotato di credenziali o di strumenti informatici o di identificazione e di accesso (es. badge, chiavi, smart card, certificati digitali, ...) necessari per l’accesso ai sistemi dalla SOCIETÀ stessa (e/o delle altre Società del Gruppo Intesa Sanpaolo), il FORNITORE - nel rispetto delle normative vigenti - deve curare che tali credenziali/strumenti siano custodite/i con la massima cura e non siano in alcun modo rese disponibili a terzi e siano utilizzate/i solo per lo svolgimento delle prestazioni contrattualmente previste.
In tutti i casi in cui il FORNITORE sia stato dotato di credenziali o di strumenti informatici o di identificazione e di accesso (es. badge, chiavi, smart card, certificati digitali, ...) necessari per l’accesso ai sistemi dalla SOCIETÀ stessa (e/o delle altre Società del Gruppo Intesa Sanpaolo), il FORNITORE - nel rispetto delle normative vigenti - deve curare che non ne siano fatte copie, salvo ove autorizzate dalla SOCIETÀ.
In tutti i casi in cui il FORNITORE sia stato dotato di credenziali o di strumenti informatici o di identificazione e di accesso (es. badge, chiavi, smart card, certificati digitali, ...) necessari per l’accesso ai sistemi dalla SOCIETÀ stessa (e/o delle altre Società del Gruppo Intesa Sanpaolo), il FORNITORE - nel rispetto delle normative vigenti - deve assicurare che di tali credenziali e strumenti sia fatto uso esclusivamente da parte dei soggetti assegnatari; in tutti i casi in cui – in conformità alle regole vigenti – venga effettuato un cambio di assegnatario, verrà sottoscritto un documento che attesti tale cambiamento.
In tutti i casi in cui il FORNITORE sia stato dotato di credenziali o di strumenti informatici o di identificazione e di accesso (es. badge, chiavi, smart card, certificati digitali, ...) necessari per l’accesso ai sistemi dalla SOCIETÀ stessa (e/o delle altre Società del Gruppo Intesa Sanpaolo), il FORNITORE - nel rispetto delle normative vigenti - deve segnalarne tempestivamente alla SOCIETÀ l’eventuale perdita di possesso (anche momentanea) come pure ogni possibile violazione delle norme di cui sopra.
In tutti i casi in cui il FORNITORE sia stato dotato di credenziali o di strumenti informatici o di identificazione e di accesso (es. badge, chiavi, smart card, certificati digitali, ...) necessari per l’accesso ai sistemi dalla SOCIETÀ stessa (e/o delle altre Società del Gruppo Intesa Sanpaolo), il FORNITORE - nel rispetto delle normative vigenti - deve segnalare alla SOCIETÀ ogni altro evento (ad es. cessazione del rapporto di lavoro; modifica delle mansioni, ecc.) che determini il venir meno della necessità di disporre di tali credenziali o strumenti.
In tutti i casi in cui il FORNITORE operi su sistemi o su procedure della SOCIETÀ (e/o delle Società del Gruppo Intesa Sanpaolo) che prevedano l’utilizzo di strumenti di multi-factor authentication (strong-authentication) che richiedano l’utilizzo di device mobili, il FORNITORE è tenuto a dotare il proprio personale interessato di smartphone con caratteristiche compatibili con gli standard della SOCIETÀ e numerazione telefonica cellulare che consenta ricezione di SMS e di traffico dati, elementi abilitanti all’utilizzo  degli strumenti di multi-factor authentication utilizzata dalla SOCIETÀ per controllare ed autorizzare gli accessi ai propri sistemi informatici.
In caso di ritiro o sostituzione di apparecchiature informatiche rese disponibili dal FORNITORE e utilizzate dalla SOCIETÀ e/o di memorie di qualunque tipo che possano contenere programmi per elaborare o dati della SOCIETÀ o di Società del Gruppo, tutti i dati contenuti nelle memorie sostituite dovranno essere cancellati in modo irreversibile a cura del FORNITORE, previo inserimento dei dati sulla nuova apparecchiatura o su idoneo supporto, secondo le richieste della SOCIETÀ.
In tutte le attività di manutenzione, come pure nei servizi sistemistici e di gestione delle reti, dovranno essere prese - in coordinamento con la SOCIETÀ - misure per prevenire la perdita anche accidentale di dati, anche residenti su apparecchiature diverse da quelle sulle quali si esegue l’intervento.
Il FORNITORE è tenuto a mantenere una lista aggiornata degli amministratori di sistema abilitati ad operare sui dati o sui sistemi della SOCIETÀ, a procedere al loro formale incarico ed a comunicarne gli estremi su richiesta e/o secondo le periodicità concordate.
Il FORNITORE è tenuto ad effettuare le necessarie verifiche preventive di affidabilità, nonché le verifiche periodiche previste dalla normativa, dandone conto secondo necessità.
Il FORNITORE si impegna a curare che gli amministratori di sistema abilitati ad operare sui dati o sui sistemi della SOCIETÀ ricevano adeguata formazione sui ruoli e le responsabilità derivanti da tale incarico.
L’accesso al sistema informativo della SOCIETA’ (e/o del Società Gruppo Intesa Sanpaolo) da parte di personale con privilegi amministrativi prevede accesso con autenticazione a 2 fattori basata su device mobile. Si faccia pertanto riferimento a quanto previsto al requisito 10.2. La SOCIETA’ si riserva comunque facoltà di adottare forme alternative al device mobile per la gestione del secondo fattore dandone preventiva e tempestiva informazione al FORNITORE.
Il FORNITORE deve effettuare regolare attività di auditing, affidandosi a terze parti indipendenti riconosciute dalla SOCIETA', al fine di verificare l’efficacia dei propri presidi di sicurezza . Il FORNITORE deve consentire la valutazione e la verifica indipendente del rispetto di tale obbligo e delle disposizioni concordate mettendo a disposizione, per esempio, una certificazione secondo gli standard di settore o report di audit.
Quanto sopra non pregiudica il diritto di condurre audit diretto e/o a procedere a richieste di informazioni previsto dalla legge o dal Contratto a favore della SOCIETÀ, dei suoi revisori e da parte delle Autorità e/o Organi di vigilanza, sia in caso di incidente di sicurezza sia come parte di una verifica periodica del rispetto delle disposizioni normative e contrattuali.
Il FORNITORE deve prestare l’opportuna collaborazione all’effettuazione dell’audit e comunque consentire che i soggetti indicati al comma precedente possano intervistare il proprio staff (nel rispetto delle leggi e dei regolamenti vigenti).
Il FORNITORE deve prestare l’opportuna collaborazione all’effettuazione dell’audit e comunque consentire che i soggetti indicati al comma precedente possano accedere a tutte le informazioni e i documenti relativi ai servizi.
Il FORNITORE deve prestare l’opportuna collaborazione all’effettuazione dell’audit e comunque consentire che i soggetti indicati al comma precedente possano accedere ai sistemi, strumenti, network, ai database, ai piani di continuità operativa, e altre informazioni relative ai servizi.
Il FORNITORE deve prestare l’opportuna collaborazione all’effettuazione dell’audit e comunque consentire che i soggetti indicati al comma precedente  possano accedere alle strutture e i locali dove il servizio viene erogato.
Il FORNITORE, a fronte di esplicita richiesta scritta da parte della SOCIETÀ, si impegna a collaborare con la stessa nell’esecuzione di assessment volti a certificare la presenza di adeguati presidi in ambito sicurezza informatica, continuità operativa e data protection. Nell’ambito degli assessment il FORNITORE si impegna a condividere puntuali evidenze richieste dalla SOCIETÀ.
Il FORNITORE prende atto e accetta che la Funzione di Audit Interno della Capogruppo Intesa Sanpaolo S.p.A. abbia facoltà di effettuare audit diretti per tutti i rapporti contrattuali relativi ad una Società del Gruppo Intesa Sanpaolo. 
Il FORNITORE si impegna, ove richiesto senza ingiustificato ritardo e non appena ne abbia conoscenza, a predisporre gli opportuni remediation plan per eliminare eventuali non conformità rivenienti dalle attività di audit.
Il FORNITORE deve garantire l’esecuzione, da parte di personale specializzato e secondo le best practice di settore (per le verifiche applicative si fa riferimento a OWASP Web Security Testing Guide, per le verifiche infrastrutturali si fa riferimento a Open Source Security Testing Methodology Manual (OSSTMM), di attività di vulnerability assessment interne con cadenza almeno semestrale sul perimetro di pertinenza dei servizi erogati alla SOCIETÀ.
Il FORNITORE deve garantire l’esecuzione, da parte di personale specializzato e secondo le best practice di settore (per le verifiche applicative si fa riferimento a OWASP Web Security Testing Guide, per le verifiche infrastrutturali si fa riferimento a Open Source Security Testing Methodology Manual (OSSTMM), di attività di penetration test interne con cadenza almeno annuale, sul perimetro di pertinenza dei servizi erogati alla SOCIETÀ.
Il FORNITORE deve inoltre riconoscere alla SOCIETÀ il diritto di visionare su richiesta della stessa i risultati dei test delle attività di vulnerability assessment e penetration test svolte internamente sul perimetro di pertinenza dei servizi erogati alla SOCIETÀ e i relativi piani di rimedio sulle vulnerabilità individuate.
Il FORNITORE si impegna ad adottare strumenti di Multi-factor authentication per tutti gli utenti che accedono alla rete aziendale del fornitore.
Il FORNITORE si impegna ad adottare strumenti di End Point Detection and Response (EDR).
Il FORNITORE si impegna ad adottare strumenti per individuare la presenza di software malevolo nel perimetro di riferimento e bloccarne le potenziali azioni dannose (Antimalware).
Il FORNITORE si impegna ad adottare un sistema di rilevazione minacce basato sull'identificazione di comportamenti anomali degli utenti e conseguente gestione degli incidenti rilevati (Security Information and Event Management - SIEM).
ll FORNITORE si impegna ad adottare soluzioni di monitoraggio per identificare possibili attacchi DoS (Denial of Service) e, al contempo, per monitorare che vi siano sufficienti risorse per far fronte all'eventualità di un attacco di tale tipologia.
Il FORNITORE si impegna ad adottare strumenti di Identity Access Management (IAM) per identificare e autorizzare l'accesso degli utenti a risorse IT o applicazioni aziendali.
Il FORNITORE si impegna ad adottare strumenti di Privileged Access Management (PAM) per autorizzare e gestire l'accesso di utenti privilegiati (es. amministratori di sistema).
Il FORNITORE si impegna ad adottare strumenti di Data Loss Prevention (DLP) per identificare, monitorare e proteggere dati al fine di prevenire l'uso non autorizzato o la perdita degli stessi.
Il FORNITORE si impegna ad adottare una soluzione di Mobile Device Management (MDM) che fornisce protezione, monitoraggio e supporto all'uso dei dispositivi mobili.
Il FORNITORE si impegna ad adottare strumenti di Anti-spoofing, al fine di verificare gli indirizzi IP dei mittenti delle e-mail.
Il FORNITORE si impegna ad adottare ambienti virtuali isolati (Sandbox) all'interno dei quali poter eseguire applicazioni non certificate, scaricare file e visualizzare siti web senza esporre a rischi l'intero sistema.
Il FORNITORE si impegna ad adottare strumenti di Network Access Control (NAC), volti a bloccare l'accesso alla rete locale di dispositivi non riconosciuti.
Il FORNITORE si impegna ad adottare strumenti di Network Firewall Systems (NFS) volti a bloccare il traffico non autorizzato tra più reti, sulla base delle proprie policy di sicurezza aziendali definite.
Il FORNITORE si impegna ad adottare sistemi di Web application Firewall (WAF) al fine di proteggere le applicazioni web dagli attacchi informatici.
Il FORNITORE si impegna ad adottare connessioni di rete privata tra dispositivi (Virtual Private Network - VPN), finalizzata alla trasmissione sicura dei dati.
Il FORNITORE si impegna ad effettuare, sotto la propria piena ed esclusiva responsabilità, tutte le attività necessarie per garantire il ripristino totale del patrimonio ICT esposto ad un evento di sicurezza (es. Backup dei Dati).
Le seguenti disposizioni (paragrafi 16.1, 16.2) disciplinano le procedure operative tra la SOCIETÀ e il FORNITORE, relativamente ai soli audit tecnici quali vulnerability assessment (effettuato utilizzando strumenti automatizzati) o penetration test (effettuato in modalità White, Black e Gray/Box) – di seguito denominati "ICT Security Controls" e non pregiudicano o limitano i poteri di audit o accesso previsti dal Contratto/Accordo Quadro o dalla normativa vigente. 
La SOCIETÀ invierà apposita comunicazione al FORNITORE per concordare le tempistiche di esecuzione degli ICT Security Controls. Tale comunicazione riporta il tipo di dettaglio degli audit tecnici che verranno eseguiti, i riferimenti della SOCIETÀ per le attività specifiche, il periodo suggerito per eseguire gli ICT Security Controls e la richiesta di informazioni del target oggetto di detti controlli. 
Fatti salvi casi di urgenza (e in particolare a seguito di eventuali incidenti di sicurezza), nel qual caso verranno applicati termini inferiori, la comunicazione sarà inviata al FORNITORE 30 giorni solari prima del periodo suggerito dalla SOCIETÀ per eseguire gli ICT Security Controls, mentre il FORNITORE invierà tutte le informazioni richieste almeno 10 giorni solari prima della data prescelta, nell'intervallo suggerito dalla SOCIETÀ, per eseguire gli audit stessi.
Il FORNITORE riconosce ed accetta espressamente che la SOCIETÀ sarà autorizzata ad eseguire controlli di sicurezza su tutti gli (o, a scelta della SOCIETÀ, su parte degli) asset ICT utilizzati dal FORNITORE per fornire il servizio oggetto del Contratto/Accordo Quadro;
Il FORNITORE riconosce ed accetta espressamente di fornire, senza ritardo e sotto la propria responsabilità, tutte le informazioni necessarie per la corretta verifica tecnica, richiesta con apposita comunicazione;
Il FORNITORE riconosce ed accetta espressamente di trattare come riservati i dati e le informazioni della SOCIETÀ (inclusi, a titolo meramente esemplificativo, le tecniche di scansione, i risultati delle analisi, le vulnerabilità rilevate, il modello utilizzato per la presentazione dei risultati, ecc.). Per "trattare come riservati" si intende, salve disposizioni più stringenti contenute in Contratto/Accordo Quadro circa la riservatezza delle informazioni, la comunicazione degli stessi ai soli propri collaboratori (ossia tutte le persone legate al FORNITORE, quali dipendenti, consulenti e fornitori terzi) e l’adozione di tutte le misure necessarie per evitare che siano resi disponibili e/o divulgati, in tutto o in parte, a terzi senza la preventiva ed esplicita autorizzazione da parte della SOCIETÀ. 
